# Risikoanalyse | Risk Asssessment

## Vag opgavebeskrivelse
Den største risiko for projektet er en meget vag opgavebeskrivelse. De meget få og meget overordnede krav til projektet, der eksplicit er beskrevet, gør det svært at sikre, at alle kundens (undervisernes) implicitte krav kan opfyldes. I en reel opgave for en virkelig kunde ville denne risiko kunne minimeres ved at tage formøder med kunden inden udviklingsprocessen påbegyndes. I forbindelse med denne opgave kommer møder med project owner senere i forløbet, og derfor vurderes riskoen og dermed negative konsekvenser af en vag opgavebeskrivelse som HØJ.

### Risici:
-	Scope creep: Vi overkompencerer for at sikre os, at vi opfylder de implicitte ønsker kunde måtte have, hvilket kan risikere i et alt for presset udviklingsforløb, hvor vi kan tage for mange opgaver på os som udviklingshold. Det kan også resultere i, at project owner sent i forløbet pointere scope creep, og vi derfor må ændre i kodebasen.
-	Underlevering: Vi kommer bagud, da vi undervurderer de implicitte projektkrav hos kunden. Igen kan vi risikere at skulle foretage tidskrævende ændringer til kodebasen senere i projektet, eller bruge tid på at opstrukturere projektets strategiske elementer som use cases, ER model og flow chart.

## Manglende koordinering hos kunden
Dette bunder indirekte i den vage projektbeskrivelse. Som udvikler er opgaven mulig at definere meget bred (scope creep) eller meget enkel (underlevering). Og en del af dette er manglende ønsker til, hvilke konkrete mål der skal opfyldes og hvilke teknologier og udviklingsværktøjer, der skal bruges.

Vi er bevidste om, at en ”rigtig” kunde ikke vil have den samme tekniske forståelse som i denne opgave, og derfor ikke nødvendigvis vil orienteres om tekniske valg, men i en kontekst af, at det er en opgave til en uddannelse, så er det relevant at antage, at kunden (underviserne) har specifikke præferencer for, hvilke teknologier man ønsker anvendt i projektet, fx ja til Spring Frameworks JDBC Template-hjælpeklasse, men nej til Javas JPA-specifikation  – og allerhelst med en begrundelse for valg/tilvalg for at gøre det mere forståeligt for udviklerne (de studerende) at tilegne sig viden om, hvorfor valgene/fravalgene er relevante.

### Risici:
-	Misforståelser og indlæring hos juniorudviklere: Projektet kan være udviklet med værktøjer, der ligger uden for den beskrevne løsning, uden at udvikler er bevidst om, hvorfor et valg kan vurderes forkert af kunden, fordi der ikke er nævnt valg og fravalg i kravspecifikationer.
-	Planlægning og tilgange til udvikling: Projektet kan blive mere tidskrævende, da en mere high level-værktøj (måske ville være foretrukket af kunden og) kunne være anvendt, og dermed sparet udviklerressourcer.